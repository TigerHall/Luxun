<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>未知</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="4C62M0-09ad70762c5a41d6b0a9fe1e25651271" class="calibre4">
  <p class="calibre30"></p>

  <p class="calibre5"><br class="calibre2"/></p>

  <h3 class="calibre12">第一卷<br class="calibre2"/></h3>

  <p class="calibre5"><br class="calibre2"/></p>

  <p class="calibre5"><span class="calibre11">五言古意一首各本皆作《赠公穆诗》。《艺文类聚》卷九十引前六句，亦云《嵇叔夜赠秀才诗》也</span><br class="calibre2"/></p>

  <p class="calibre5"><br class="calibre2"/></p>

  <p class="calibre5">双鸾匿景曜，戢翼太山崖。抗字从旧校首嗽各本作漱朝露，晞阳振羽仪。长鸣戏云中，时下息兰池。自谓绝尘埃，终始永不亏。何意世多艰，虞人来我维维一作仪○四字旧注各本及《诗纪》维作疑无注。云各本作网，《诗纪》同塞四区，高罗正参差。奋迅势不便，六翮无所施。隐姿就长缨，卒为时所羁。单雄翩各本作翻，《诗纪》同独《诗纪》作孤 逝，哀吟伤生离。徘徊恋俦侣，慷慨高山陂。鸟尽良弓藏，谋极 极一作损○四字旧注各本及《诗纪》俱无 身必 各本作心，《诗纪》同 危。吉凶虽在己，世 字从旧校 路多崄巇。安得反初服，抱玉宝六奇。逍遥游太清，携手相追随 一作长相随○五字旧注各本及《诗纪》文同一作无注 。</p>

  <p class="calibre5"><br class="calibre2"/></p>

  <p class="calibre5">四言十八首　赠兄秀才入军 兄秀才公穆入军赠诗。刘义庆曰：嵇喜字公穆，举秀才。○已上旧注各本并前一首为《赠兄秀才公穆入军十九首》，无注。 </p>

  <p class="calibre5"><br class="calibre2"/></p>

  <p class="calibre5">鸳鸯于飞，肃肃其羽。朝游高原，夕宿兰渚。邕邕 《艺文类聚》九十二引作嗈嗈 和鸣，顾盻 《类聚》作眄。黄本及《诗纪》并作眄 俦侣。俯仰慷慨，优游容与。</p>

  <p class="calibre5">鸳鸯于飞，啸侣命俦。朝游高原，夕宿中洲。交颈振翼，容与清流；咀嚼兰蕙，俯仰优游。</p>

  <p class="calibre5">泳彼长川，言息其浒；陟彼高冈，言刈其楚。嗟我征迈，独行踽踽；仰彼凯风，泣涕如雨！</p>

  <p class="calibre5">沐 各本作泳，《诗纪》同。案：作沐亦通，泳或反误也 彼长川，言息其沚；陟彼 黄本误陂 高冈，言刈其杞。嗟我独征，靡瞻靡恃；仰彼凯风，载坐载起。</p>

  <p class="calibre5">穆穆惠风，扇彼轻尘；奕奕素波，转此游鳞。伊我之劳，有怀遐 各本作佳，《诗纪》同 人。寤言永思，实钟所亲。</p>

  <p class="calibre5">所亲安在？舍我远迈。弃此荪芷，袭彼萧艾。虽曰幽深，岂无颠沛？言念君子，不遐有害。</p>

  <p class="calibre5">人生寿促，天地长久。百年之期，孰云其寿？思欲登仙，以济 程本、汪本作跻 不朽。揽辔踟蹰，仰顾我友。</p>

  <p class="calibre5">我友焉之？隔兹山梁 各本作冈。《诗纪》同 。谁谓河广？一苇可航。徒恨永离，逝彼路长。瞻仰弗及，徙倚彷徨。</p>

  <p class="calibre5">良马既闲，丽服有辉。左揽繁若，右接忘归。风驰电 五臣注《文选》作雷 逝，蹑景 五臣本《文选》作影 追飞。凌厉中原，顾盻 各本作眄。《文选》及《太平御览》三百二十八引作盼。五臣作盻 生姿。 《文选》合下篇为一首 </p>

  <p class="calibre5">携我好仇，载我轻车。南凌长阜，北厉清渠。仰落惊鸿，俯引渊鱼。槃游于田 各本作般于游田，《诗纪》同，《文选》槃作盘。黄本田作畋 ，其乐只且。</p>

  <p class="calibre5">凌高远眄，俯仰咨嗟：宛 各本作怨。《诗纪》同 彼幽絷，室迩 各本作邈尔，《诗纪》同 路遐。虽有好音，谁与清歌？虽有朱 各本作姝。《诗纪》同 颜，谁与发华？仰诉 各本作讯。《诗纪》同 高云，俯托清 黄本作轻 波；乘流远遁，抱恨山阿。</p>

  <p class="calibre5">轻车迅迈，息彼长林。春木载荣，布叶垂阴。习习谷风，吹我素琴。咬咬 各本作交交。《诗纪》同 黄鸟，顾畴 各本作俦。《诗纪》同 弄音。感寤 《文选》作悟，《诗纪》同。注云集作寤 驰情，思我所钦。心之忧矣，永啸长吟。</p>

  <p class="calibre5">浩浩洪流，带我邦畿；萋萋绿林，奋荣扬辉。鱼龙灂，山鸟群飞；驾言游之 各本作出游。《文选》《诗纪》同 ，日夕忘归。思我良朋，如渴如饥；愿言不获，怆矣其悲。</p>

  <p class="calibre5">息徒兰圃，秣马华山。流磻平皋，垂纶长川。目送归鸿，手挥五弦 《文选》作 。俯仰自得，游心泰玄。嘉彼钓叟，得鱼忘筌。郢人逝矣，谁可 张燮本作与。《文选》《诗纪》及《初学记》卷十八引同 尽言？</p>

  <p class="calibre5">闲夜肃清，朗月照轩。微风动袿，组帐高褰。旨酒盈樽，莫与交欢。琴瑟 张溥本作鸣琴，《文选》同他本作瑟琴 在御，谁与鼓弹？仰慕同趣，其馨若兰。佳人不存 五臣本《文选》作在 ，能不永叹！</p>

  <p class="calibre5">乘风高逝 各本作游。《诗纪》同 ，远登灵丘。结 各本作托。《诗纪》同 好松乔，携手俱游。朝发泰华，夕宿神洲 黄本作州 。弹琴咏诗，聊以忘忧。</p>

  <p class="calibre5">琴诗可 各本作自。《诗纪》同 乐，远游可珍。舍 黄汪程本作含。《诗纪》同。二张本作舍 道独往，弃智遗身。寂乎无累，何求于人？长寄灵岳，怡志养神。</p>

  <p class="calibre5">流代 各本作俗。《诗纪》同 难寤，逐物不还。至人远鉴，归之自然。万物为一，四海为 各本及《诗纪》皆作同 宅。与彼共之，予何所惜。生若浮寄，暂见忽终。世故纷纭，弃之八戎 黄本二张本作八成。《诗纪》同程本汪本作无成 。泽雉虽饥，不愿园林。安能服御，劳形苦 字从旧校 心。身贵名贱，荣辱何在？贵得肆志，纵心无悔。</p>

  <p class="calibre5"><br class="calibre2"/></p>

  <p class="calibre5"><br class="calibre2"/></p>

  <h4 id="sigil_toc_id_3" class="calibre6">秀才答四首</h4>

  <p class="calibre5"><br class="calibre2"/></p>

  <p class="calibre5">华堂临浚沼，灵芝茂清泉；仰瞻春 各本作青。《诗纪》同 禽翔，俯察绿水滨。逍遥步兰渚，感物怀古人：李叟寄周朝，庄生游漆园；时至忽蝉蜕，变化无常端。</p>

  <p class="calibre5">君子体通变，否泰非常理。当流则蚁 黄程二张本作义。《诗纪》同。惟汪本与此合 行，时逝 各本作游。《诗纪》同 则鹊起。达者鉴通机 各本作塞。《诗纪》同 ，盛衰为表里。列仙殉生命，松乔安足齿？纵躯任世度，至人不私己。</p>

  <p class="calibre5">达人与物化，无俗不可安 各本作世俗安可论。《诗纪》同 。都邑可优游，何必栖山原？孔父策良驷，不云世路难。出处因时资，潜跃无常端。保心守道居，睹 各本作视。《诗纪》同 变安能迁？</p>

  <p class="calibre5">饬车驻驷，驾言出游。南厉伊渚，北登邙丘。青林华茂 案：秀才诗止此。已下当是中散诗也。原本盖每叶二十二行，行二十字。而阙第四页。钞者不察，写为一篇。后来众家刻本遂并承其误。《诗纪》移此为第一首，尤谬 ，青鸟群嬉。感寤长怀，能不永思？永思伊何？思齐大仪。凌云轻迈，托身灵螭。遥集玄 各本作芝。《诗纪》同 圃，释辔华池。华木夜光，沙棠离离。俯漱神泉，仰叽 程本作采 琼 各本作璚。《诗纪》同 枝；栖 各本作结。《诗纪》同 心浩 各本作皓。《诗纪》同 素，终始不亏。</p>

  <p class="calibre5"><br class="calibre2"/></p>

  <p class="calibre5"><br class="calibre2"/></p>

  <h4 id="sigil_toc_id_4" class="calibre6">幽愤诗一首</h4>

  <p class="calibre5"><br class="calibre2"/></p>

  <p class="calibre5">嗟余薄祜 五臣本《文选》作祐 ，少遭不造；哀茕靡识，越在襁褓 《晋书》及李善本《文选》作 。母兄鞠 张燮本作鞫。《诗纪》同 育，有慈无威；恃爱肆妲 《晋书》作好。尤袤本《文选》李善注作姐。旧写本《文选集注》残卷引李善注仍作妲 ，不训不师。爰及冠带，冯 《晋书》作凭 宠自放 李善本《文选》无此二句 ，抗心希古，任其所尚 善作上 。托好老庄 《晋书》作庄老 ，贱物贵身，志在守朴，养素全真。曰予 《文选》作余 不敏，好善暗人，子玉之败，屡增惟尘。大人含弘，藏垢怀耻；民之多僻，政不由己。惟此褊心，显明臧否；感寤思</p>

  <p class="calibre5">，怛若创痏。欲寡其过，谤议沸腾。性不伤物，频致怨憎。昔惭柳下 各本作柳惠。《晋书》本传《文选》《诗纪》同。《世说新语·栖逸篇》注引《文士传》作下惠。惟《三国·魏志·王粲传》注引《魏氏春秋》及《晋书·孙登传》引皆作柳下，与此合 ，今愧孙登；内负宿心，外恧 《魏志·王粲传》注引作赧 良朋。仰慕严郑，乐道闲居；与世无营，神气晏如。咨余不淑，缨 各本作婴。《晋书》《文选》《诗纪》同 累多虞。匪降自天，实由顽疏。理弊 六臣注《文选》作蔽，注云善作弊 患结，卒致囹圄；对答鄙讯，絷此幽阻。实耻讼冤 二张本亦作冤。《晋书》同他本及李善本《文选》皆作免。注云免或为冤，非也 ，时不我与。虽曰义直，神辱志沮。澡身沧浪，岂 《晋书》作曷 云能补？雍雍 各本作嗈嗈。《文选》《诗纪》同○五臣雝雝。李善嗈嗈 鸣雁，厉 各本作奋，李善本《文选》及《诗纪》同。五臣作励 翼北游。顺时而动，得意无 各本作忘。《晋书》《文选》《诗纪》同 忧。嗟我愤叹，曾莫能俦 《晋书》作畴 。事与愿违，遘兹淹留。穷达有命，亦又何求？古人有言，善莫近名。奉时恭默，咎悔不生。万石周慎，安亲保荣。世务纷纭，祗搅予 五臣本《文选》作子 情。安乐必戒 《晋书》《文选》作诫 ，乃终利贞。煌煌灵芝，一年三秀。予 五臣本《文选》作子 独何人 各本作为。《晋书》《文选》《诗纪》同 ，有志不就。惩难思复，心焉内疚。庶勖将来，无馨无臭。采薇山阿，散发岩岫。永啸长吟，颐性 《晋书》作神。颜师古《匡谬正俗》卷八引同 养寿。</p>

  <p class="calibre5"><br class="calibre2"/></p>

  <p class="calibre5"><br class="calibre2"/></p>

  <h4 id="sigil_toc_id_5" class="calibre6">述志诗二首</h4>

  <p class="calibre5"><br class="calibre2"/></p>

  <p class="calibre5">潜龙育神躯，跃 各本作濯。《诗纪》同 鳞戏兰池。延颈慕大庭，寝足俟皇羲。庆云未垂降 黄本作景 ，槃桓朝阳陂。悠悠非我俦 各本作匹。《诗纪》同 ，□步 各本作畴肯。《诗纪》同 应俗宜。殊类难遍周，鄙议纷流离。轲丁悔</p>

  <p class="calibre5">，雅志不得施。耕耨感宁越，马席激张仪。逝将离群侣，杖策追洪崖。焦朋 各本作鹏。案：当作明。程本并改焦为鹍，尤谬 振六翮，罗者安所羁？浮游泰清中，更求新相知。比翼翔云汉，饮露食 各本作餐。《诗纪》同 琼枝。多谢 各本作念。《诗纪》同 世间人，息 各本作夙。《诗纪》同 驾惑 各本作咸。《诗纪》同 驰驱。冲静得自然，荣华何 黄本作安 足为。</p>

  <p class="calibre5">斥檀 各本作擅。《诗纪》同 蒿林，仰笑鸾 各本作神。《诗纪》同 凤飞 张燮本此下有注云：一作姿。《诗纪》同 。坎井蝤蛙 各本作蛭，《诗纪》同 宅，神龟安所归？恨自用身拙，任意多永思。远实与世殊，义誉非所希。往事既已缪 各本作谬。《诗纪》同 ，来者犹可追。何为人事间，自令心不夷？慷慨思古人，梦想见容辉。愿与知己过 各本作遇。《诗纪》同 ，舒愤启幽 各本作其。《诗纪》同 微。岩穴多隐逸，轻举求吾师。晨登箕山岭 各本作巅。张溥本有注云箕。拾遗作西。《诗纪》同 ，日夕不知饥。玄居养营魄，千载长自绥。</p>

  <p class="calibre5"><br class="calibre2"/></p>

  <p class="calibre5"><br class="calibre2"/></p>

  <h4 id="sigil_toc_id_6" class="calibre6">游仙诗一首</h4>

  <p class="calibre5"><br class="calibre2"/></p>

  <p class="calibre5">遥望山上松，隆谷郁青葱。自遇一何高，独立边无丛 各本作迥无双。《诗纪》同 。愿想游其下，蹊路绝不通。王乔弃 各本作棄。《诗纪》同。案：弃当为异说。文云举也 我去，乘云驾六龙。飘飖戏玄圃，黄老路相逢。授我自然道，旷若发童蒙。采药钟山嵎 各本作隅。《诗纪》同 ，服食改姿容。蝉蜕弃秽累，结交 各本作友 家梧 各本作板。《诗纪》同 桐。临觞奏九韶，雅歌何邕邕？长与俗人别，谁能睹其踪？</p>

  <p class="calibre5"><br class="calibre2"/></p>

  <p class="calibre5"><br class="calibre2"/></p>

  <h4 id="sigil_toc_id_7" class="calibre6">六言诗十首 各本取每首之第一句，别立一行为子目。《诗纪》亦然 </h4>

  <p class="calibre5"><br class="calibre2"/></p>

  <p class="calibre5">惟上古尧舜，二人功德齐均，不以天下私亲。高尚简朴慈 各本作兹 顺，宁济四海蒸民。</p>

  <p class="calibre5">唐虞世道治，万国穆亲无事，贤愚各自得志。晏然逸豫内忘，佳哉尔时可憙 即喜字○三字旧注各本及《诗纪》径作喜，无注 。</p>

  <p class="calibre5">智慧用有 各本及《诗纪》脱此字。案：当作何 为，法令 各本及《诗纪》脱此字 滋章寇生，自 各本作纷 然相召不停。大人玄寂无声，镇之以静自正。</p>

  <p class="calibre5">名与身孰亲？哀哉世俗殉荣！驰骛竭力丧精，得失相纷忧惊，自贪 黄本、二张本作是。《诗纪》同 勤苦不宁。</p>

  <p class="calibre5">生生厚招咎，金玉满屋 各本作堂。《诗纪》同 莫守，古人安此粗丑，独以道德为友，故能延期不朽。</p>

  <p class="calibre5">名行显患滋，位高势 黄本作世 重祸基，美色伐性不疑，厚味腊毒难治。如何贪人不思？</p>

  <p class="calibre5">东方朔至清，外似 黄注二张本作以。惟程本作似。与此合。《诗纪》同 贪污内贞，秽身滑稽隐名，不为世累所缨 各本作撄。《诗纪》同 。所以知 各本作欲不。《诗纪》同 足无营。</p>

  <p class="calibre5">楚子文善士 各本作仕。《诗纪》同 ，三为令尹不喜。柳下降身蒙耻，不以爵禄为己。靖恭 二字从旧校 古惟二子。</p>

  <p class="calibre5">老莱妻贤明 各本作名 ，不愿 黄本汪本作顾 夫子相荆。将身 各本作相将 避禄隐耕，乐道闲居采蓱 各本作萍。《诗纪》同 ，终厉高节不倾。</p>

  <p class="calibre5">嗟古贤原宪，弃背膏粱 各本作梁 朱颜，乐此屡空饥寒。形陋体逸心安，得志一世无患。</p>

  <p class="calibre5"><br class="calibre2"/></p>

  <p class="calibre5"><br class="calibre2"/></p>

  <h4 id="sigil_toc_id_8" class="calibre6">重作六言诗十首代秋胡歌诗七首 旧校改为：重作四言诗七首。注云一作《秋胡行》。黄本程本汪本张溥本并同。惟张燮本作《秋胡行七首》。案：六言诗十首盖已逸，仅存其题。今所有者，《代秋胡行》也。旧校甚误 </h4>

  <p class="calibre5"><br class="calibre2"/></p>

  <p class="calibre5">富贵尊荣，忧患谅独多 各本及《乐府诗集》引首二句皆重言下放此 。古人所惧，丰屋蔀家。人害其上，兽恶网罗。惟有贫贱，可以无他。歌以言之，富贵忧患多。</p>

  <p class="calibre5">贫贱易居，贵盛难为工。耻接 各本作佞。《乐府诗集》《诗纪》同 直言，与祸相逢。变故万端，俾吉作凶。思牵黄犬，其志莫从 各本志作计。《诗纪》同。《乐府诗集》作其莫之从 。歌以言之，贵盛难为工。</p>

  <p class="calibre5">劳谦无 各本及《诗纪》作寡。《乐府诗集》作有 悔，忠信可久安。天道害盈 张燮本有注云，害一作恶。《诗纪》同 ，好胜者残。强梁致灾，多事招患 张燮本及《诗纪》招下有祸字。注云一无事字。案：《乐府诗集》引无 。欲得安乐，独有无。歌以言之，忠信可久安。</p>

  <p class="calibre5">役神者弊，极欲令人 二字各本作疾。《诗纪》同 枯。颜回短折，下 各本作不。《诗纪》同 及童乌。纵体淫恣，莫不早徂。酒色何物，自令 各本作今自。《乐府诗集》《诗纪》同 不辜。歌以言之，酒色令人枯。</p>

  <p class="calibre5">绝智弃学，游心于玄默。过而复悔 各本作遇过而悔。《诗纪》同 ，当不自得。垂钓一壑，好 各本作所。《诗纪》同 乐一国。被发行歌，和气 各本作者。《诗纪》同 四塞。歌以言之，游心于玄默。</p>

  <p class="calibre5">思与王乔，乘云游八极。凌厉五岳，忽行万亿。授我神药，自生羽翼。呼吸太和，练形易色。歌以言之，思行游八极。</p>

  <p class="calibre5">徘徊钟山，息驾于层城。上荫华盖，下采若英。受道王母，遂升紫庭。逍遥天衢，千载长生。歌以言之，徘徊于层城。</p>

  <p class="calibre5"><br class="calibre2"/></p>

  <p class="calibre5"><br class="calibre2"/></p>

  <h4 id="sigil_toc_id_9" class="calibre6">思亲诗一首</h4>

  <p class="calibre5"><br class="calibre2"/></p>

  <p class="calibre5">奈何愁兮愁无聊，恒恻恻兮心若抽。愁奈何兮悲思多，情郁结兮不可化。奄无 各本作失。《诗纪》同 恃兮孤茕茕，内自悼兮欷 各本作啼。《诗纪》同 失声；思报德兮邈已绝，感鞠育兮情剥裂。嗟母兄兮永潜藏，想形容兮内摧伤！感阳春兮思慈亲，欲一见兮路无因。望南山兮发哀叹，感机杖兮涕汍澜。念畴昔兮母兄在，心逸豫兮寿四海。忽已逝兮不可追，心穷约兮但有悲。上空堂兮廓无依，睹遗物兮心崩摧。中夜悲兮当谁告？ 张燮本作告谁。《诗纪》同 独抆 二张本作收 泪兮抱哀戚 旧校作伤怀抱。未详所本 。亲日远兮思日深 各本作日远迈兮思予心。《诗纪》同 ，恋 旧校作念 所生兮泪流襟 各本作不禁。《诗纪》同 。慈母没兮谁予 二张本作与 骄？顾自怜兮心忉忉。诉苍天兮远 各本作天。《诗纪》同 不闻，泪如雨兮叹成云 各本成作青。《诗纪》同。旧校作凝成冰，未详所据 ；欲弃忧兮寻复来，痛殷殷兮不可裁。</p>

  <p class="calibre5"><br class="calibre2"/></p>

  <p class="calibre5"><br class="calibre2"/></p>

  <h4 id="sigil_toc_id_10" class="calibre6">诗三首郭遐周赠</h4>

  <p class="calibre5"><br class="calibre2"/></p>

  <p class="calibre5">亮 各本作吾。《诗纪》同 无佐世才，时俗所不 各本作不可。《诗纪》同 量。归我北山阿，逍遥以相 各本作倡，《诗纪》同。旧校为倘 佯。同气自相求，虎啸谷风凉。惟余与嵇生，未面分好章 原作：面分好文章。据各本及《诗纪》改 。古人美倾盖，方此何不臧？援筝执鸣琴，携手游空房。栖迟衡门下，何愿于姬姜？甘 各本作予。《诗纪》同 心好永年，年永怀乐康。我友不斯 各本作期。《诗纪》同 卒，改计适他方。严车感 各本作岩东咸。《诗纪》岩仍为严 发日，翻然将高翔。离别在旦夕，惆怅以增伤。</p>

  <p class="calibre5">风人重离别，行道 黄本作遒 犹迟迟。宋玉 汪本作王 哀登山，临水送将归。伊此往昔事，言之以增悲。叹 字从旧校 我与嵇生，忽然 黄本汪本作倏忽。《诗纪》同 将永离 各本作违。《诗纪》同 。俯察渊鱼游，仰观双鸟飞；厉翼太清中，徘徊于丹池。钦哉得其所，令我心独 程本作之 违。言别在斯须，惄 程本作督 焉如朝 各本作调。《诗纪》同 饥。</p>

  <p class="calibre5">离别自古有，人非比目鱼。君子不怀土 程本汪本作上 ，岂更得安居？四海皆兄弟，何患无彼姝？岩穴隐傅说，空 各本作寒。《诗纪》同 谷纳白驹。方各以类聚；物亦以群殊。所在有智贤，何忧不此 各本作此不。《诗纪》同 如？所贵身名存，功烈在简书。年 各本作岁 时已过历，日月忽其除。勖哉乎嵇生，敬德以 各本作在 慎躯！</p>

  <p class="calibre5"><br class="calibre2"/></p>

  <p class="calibre5"><br class="calibre2"/></p>

  <h4 id="sigil_toc_id_11" class="calibre6">诗五首郭遐叔赠</h4>

  <p class="calibre5"><br class="calibre2"/></p>

  <p class="calibre5">每念遘会，惟曰 各本作日。《诗纪》同 不足。昕往宵归，常苦其速。欢接无厌，如川赴谷。如何忽尔，将适他俗。言驾有日，巾车命仆。思言 各本作念。《诗纪》同 君子，温其如玉。心之忧矣，视丹如绿。</p>

  <p class="calibre5"> 案：当有脱文 如何忽尔，超将远游。情以怵惕，惟思惟忧。展转反侧，寤寐追求。驰情运想，神往形留，心之忧矣，增其劳愁。</p>

  <p class="calibre5">不见可欲，使心不乱；譬彼造化，抗无崖畔。封疆画界，事利任难。惟予与子，本 黄本汪本字阙。程本作实。张溥本作蔑。张燮本作鲜。注云一作籍。《诗纪》同 不同贯。交重情亲，欲面无算。如何忽尔，时适他馆。明发不寐，耿耿极旦。心之忧矣，增其愤叹 黄汪二张本作怨。《诗纪》同 。</p>

  <p class="calibre5">天地悠长，人生若忽。苟非知命，安保旦夕？思与君子，穷年卒岁；优哉逍遥，幸无陨越。如何君子 案：当作忽尔 ，超将远迈。我情愿关，我言 汪本二张本作心。《诗纪》同 愿结。心之忧矣，良以忉怛。</p>

  <p class="calibre5">君子交有义，不必常相从。天地有明理，远近无异同。三仁不齐迹，贵在等贤踪。众鸟群相追，鸷鸟独无双。何必相呴濡，江海自从 各本作可。《诗纪》同。旧校作兼 容？愿各保遐年 各本作心。《诗纪》同 ，有缘复来东。</p>

  <p class="calibre5"><br class="calibre2"/></p>

  <p class="calibre5"><br class="calibre2"/></p>

  <h4 id="sigil_toc_id_12" class="calibre6">五言诗三首答二郭</h4>

  <p class="calibre5"><br class="calibre2"/></p>

  <p class="calibre5">天下悠悠者，不能 各本作下京。《诗纪》同 趋上京。二郭怀不群，超然来北征。乐道托蓬 各本作莱。《诗纪》同 庐，雅志无所营。良时遘其愿，遂结欢爱情。君子义是亲，恩好笃平生。寡智自生灾，屡使众衅成。豫子匿梁侧 《诗纪》注云：子一作让 ，聂政变其形。顾此怀怛惕，虑在苟自宁。今当寄他域，严驾不得停。本图终宴婉，今更不克并。二 黄木张溥本作三 子赠嘉诗，馥如幽兰馨。恋土思所亲，能不 各本作不知。《诗纪》同 气愤盈？</p>

  <p class="calibre5">昔蒙父兄祚，少得离负荷；因疏遂成懒，寝迹北山阿。但愿养性命，终己靡有他。良辰不我期，当年值纷华。坎懔 程本作凛。他本并作壈。《诗纪》同 趣世教 各本作务。《诗纪》同 ，常恐缨 各本作婴。《诗纪》同 网罗。羲农 汪本程本作皇 邈以 各本作已。《诗纪》同 远，拊膺独咨嗟 程本作获治正 。明 各本作朔。《诗纪》同 戒贵尚用 各本作容。《诗纪》同 ，渔父好扬波。虽 程本作难 逸亦以 二张本作已 难，非余心所嘉。岂若翔区外，飧琼漱朝霞。遗 程本作迂 物弃鄙累，逍遥游太和。结友集灵岳，弹琴登清歌。有能从我 各本作此。《诗纪》同 者，古人何 二张本作岂 足多？</p>

  <p class="calibre5">详观凌世务，屯险多忧虞。施报更相市，大道匿不舒。夷路殖 各本作植 枳棘，心安 各本作安步。《诗纪》同 将焉如？权智相倾夺，名位不可居。鸾凤避罻罗，远托昆仑墟。庄周悼灵龟，越稷 二张本作穆。注云一作稷。《诗纪》同 畏 各本作嗟。《诗纪》同 王舆。至人存诸己，隐朴 各本作璞 乐玄虚。功名何足殉，乃欲列简书。所好亮若兹，杨氏叹交衢。去去从所志，敢谢道</p>

  <p class="calibre5">不俱。</p>

  <p class="calibre5"><br class="calibre2"/></p>

  <p class="calibre5"><br class="calibre2"/></p>

  <h4 id="sigil_toc_id_13" class="calibre6">五言诗一首与阮德如</h4>

  <p class="calibre5"><br class="calibre2"/></p>

  <p class="calibre5">含哀还旧庐，感切伤心肝。良时遘吾 各本作数。《诗纪》同 子，谈慰臭如兰。畴昔恨不早，既面侔旧欢。不悟卒永离，念隔怅增叹 黄汪程本作怅忧叹。二张本作增忧叹 。事故无不有，别易良会 各本作会良 难。郢人忽以 各本作已 逝，匠石寝不言。泽雉穷野草，灵龟乐泥蟠。荣名秽人身，高位多灾患。未若捐外累 《诗纪》注云：《拾遗》作虑 ，肆志养浩然。颜氏希有虞，隰子慕黄轩；涓彭独何人，唯在志 各本作志在。《诗纪》同 所安。渐渍殉近欲，一往不可攀。生生在豫积，勿以休 各本作怵。《诗纪》同 自宽。南土垾 各本作旱。《诗纪》同 不凉，衿计宜早看 各本作完。《诗纪》同 。君其爱德素，行路慎风寒。自力致所怀，临文情辛酸。</p>

  <p class="calibre5"><br class="calibre2"/></p>

  <p class="calibre5"><br class="calibre2"/></p>

  <h4 id="sigil_toc_id_14" class="calibre6">五言诗二首阮德如答</h4>

  <p class="calibre5"><br class="calibre2"/></p>

  <p class="calibre5">旦 各本作早。《诗纪》同 发温泉庐，夕宿宣阳 程本作畅 城。顾盻 各本作眄。《诗纪》同 怀惆怅，言思我友生。会遇一何幸，及子遘欢情。交际虽未久，思我爱发诚 各本作恩爱发中诚。《诗纪》同。张燮本恩仍为思 。良玉须切磋，玙璠就其形。随珠岂不曜，雕莹启光荣。与子犹兰石，坚芳互相成。庶几弘 各本作行。《诗纪》同 古道，伐檀俟河清。不谓中离别，飘飘然远征。临舆执手诀 黄本汪本作决 ，良诲壹何精。佳言盈我身 各本作耳。《诗纪》同 ，援带以自铭。唐虞旷千载，三代不我 各本作可。《诗纪》同 并。洙泗久以 各本作已。《诗纪》同 往，微言谁为 各本作共。《诗纪》同 听。曾参易箦毙，仲由结其缨；晋楚安足慕？屡空以守 各本作守以。《诗纪》同 贞。潜龙尚泥蟠，神龟隐其灵。庶保吾子言，养真以全生。东野多所患，暂往不久停。幸子无损思，逍遥以</p>

  <p class="calibre5">自宁。</p>

  <p class="calibre5">双美不易居，嘉会故难常。爰自 各本作处 憩斯土，与子遘兰芳。常愿永游集，拊翼同回翔。不悟卒永离，壹别为异乡。四牡壹何速，征人去 各本作告 路长。步顾怀想像 各本作象 ，游目屡大 各本作太。《诗纪》同 行。抚轸 各本作，《诗纪》同 增叹息，念子安能忘。恬和为道基，老氏恶强梁。患至有身灾，荣子知所康。蟠 各本作神 龟实可乐，明戒在刳肠。新诗何笃穆，申咏增恺忼 张燮本作慷 。舒检 字从刻本。旧校为矜。原字灭尽，疑亦检字 诏 各本作话。《诗纪》同 良讯。终然永 旧校为未。原字灭尽，今从刻本 厌藏。还誓必不食，复得 各本作与。《诗纪》同 同林 各本作故。《诗纪》同 房。愿子荡忧虑，无以情自伤。候 各本作俟。《诗纪》同 路忘所次 各本作以。《诗纪》同 ，聊以酬来章。</p>

  <p class="calibre5">酒会诗一首 各本并后四言诗之第一至第六篇题为《酒会诗七首》。旧校同 </p>

  <p class="calibre5"><br class="calibre2"/></p>

  <p class="calibre5"><br class="calibre2"/></p>

  <p class="calibre5"><br class="calibre2"/></p>

  <p class="calibre5"><br class="calibre2"/></p>

  <p class="calibre5"><br class="calibre2"/></p>

  <p class="calibre5"><br class="calibre2"/></p>

  <p class="calibre5">乐哉菀 各本作苑。《诗纪》同 中游，周览无穷已。百卉吐芳华，崇台 各本作基 邈高跱。林木纷交错，玄池戏鲂鲤。轻丸毙飞 各本作翔 禽，纤纶出鳣鲔。坐 原钞作研。依各本及旧校改 中发美赞，异气同音轨。临川献清酤，微歌发皓齿。素琴挥雅操，清声随风起。斯会岂不乐？恨无东野子。酒中念幽人，守故弥终始。但当体七弦，寄心在知己。</p>

  <p class="calibre5"><br class="calibre2"/></p>

  <p class="calibre5"><br class="calibre2"/></p>

  <h4 id="sigil_toc_id_15" class="calibre6"><span class="calibre11">四言诗十一首 各本及旧校均以前六篇为《酒会诗》，而削其第七至第十篇，复于第十一篇之前题云《杂诗一首》 </span><br class="calibre2"/></h4>

  <p class="calibre5"><br class="calibre2"/></p>

  <p class="calibre5">淡淡 《太平御览》七百七十引作渊渊 流水，沧胥 《御览》作湑 而逝；泛泛柏 《御览》作虚 舟，载浮 《御览》作亭 载滞。微啸清风，鼓楫容裔。放棹投竿，优游卒岁。</p>

  <p class="calibre5">婉彼鸳鸯，戢翼而游。俯唼 原字灭尽。今从旧校及刻本为唼。《艺文类聚》九十二引作吮 绿藻，托身洪流。朝翔素濑，夕栖灵洲。摇荡清波，与之沉浮。</p>

  <p class="calibre5">藻汜 二字黄本空。他本作流咏。旧校同 兰沚，和声激朗。操缦清商，游心大象。倾 汪本作顷 昧修身，惠音遗响。钟期不存，我志谁赏！</p>

  <p class="calibre5">敛弦散思，游钓九渊。重流千仞，或 张燮本作惑。《诗纪》同 饵者悬。猗与庄老，栖迟永年；实惟龙化，荡志浩然。</p>

  <p class="calibre5">肃肃苓 原钞作冷。今依《诗纪》及张溥本改。他本皆作笭 风，分生江湄。却背华林，俯溯丹坘 各本作坻。《诗纪》同。注云一作漪 。含阳吐英，履霜不衰。嗟我殊观，百卉俱腓。心之忧矣，孰识玄机？</p>

  <p class="calibre5">猗猗兰霭 黄汪二张本作蔼 ，殖彼中原；绿叶幽茂，丽藻丰 各本作藻秾 繁。馥馥蕙芳，顺风而宣。将御椒房，吐熏龙轩。瞻彼秋草，怅矣惟骞！</p>

  <p class="calibre5">泆泆白云，顺风而回；渊渊绿水，盈坎而颓。乘流远逝，自 案：或息字之误 躬兰隈。杖策答诸，纳之素怀。长啸清原，惟以告哀。</p>

  <p class="calibre5">抄抄 案：或眇眇之误 翔鸾，舒翼太清；俯眺紫辰，仰看素庭。凌蹑玄虚，浮沉无形。将游区外，啸侣长鸣。神□不存，谁与独征？</p>

  <p class="calibre5">有舟浮覆 案：当是误字 ，绋是维。栝楫松棹，有若龙微。□津经险，越济不归。思友长林，抱朴山嵋。守器殉业，不能奋飞。</p>

  <p class="calibre5">羽化华岳，超游清霄。云盖习习，六龙飘飘。左佩椒桂，右缀兰苕。凌阳赞路，王子奉轺。婉娈名山，真人是要。齐物养生，与道逍遥。</p>

  <p class="calibre5">微风轻 《诗纪》五臣本《文选》均作清 扇，云气四除。皦皦 各本作皎皎 朗 《文选》作亮 月，丽于高隅。兴命公子，携手同车。龙骥翼翼，扬镳踟蹰。肃肃宵征，造我友庐。光灯吐耀 各本作辉。《文选》同○五臣作曜 ，华幔长舒。鸾觞酌醴，神鼎烹鱼。弦 汪本作玄 超子野，叹过绵驹。流咏太素，俯赞玄虚。畴 各本作孰。《文选》《诗纪》同 克英贤？与尔剖符。</p>

  <p class="calibre5"><br class="calibre2"/></p>

  <p class="calibre5"><br class="calibre2"/></p>

  <h4 id="sigil_toc_id_16" class="calibre6">五言诗三首 各本无此三篇。旧校亦乙去 </h4>

  <p class="calibre5"><br class="calibre2"/></p>

  <p class="calibre5">人生譬朝露，世变多百罗。苟必有终极，彭聃不足多。仁义浇淳朴，前识丧道华。留弱丧自然，天真难可和。郢人审匠石，钟子识伯牙；真人不屡存，高唱谁当和？</p>

  <p class="calibre5">修夜家 疑当作寂，由家而误 无为，独步光庭侧。仰首看天衢，流光曜八极。抚心悼季世，遥念大道逼。飘飘当路士，悠悠进自棘。得失自己来，荣辱相蚕食。朱紫虽 疑当作杂 玄黄，太素贵无色。渊淡体至道，色 案：当误 化同消息。</p>

  <p class="calibre5">俗人不可亲，松乔是可邻。何为秽浊间，动摇增垢尘？慷慨之远游，整驾俟良辰。轻举翔区外，濯翼扶桑津。徘徊戏灵岳，弹琴咏泰真。沧水澡五藏，变化忽若神。恒娥进妙药，毛羽翕光新。一纵发开阳，俯视当路人。哀哉世间人 疑当作人间世 ，何足久托身！</p>
</body></html>
