<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>未知</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="3L9L60-09ad70762c5a41d6b0a9fe1e25651271" class="calibre4">
  <div class="calibre2">
    <div class="calibre2">
      <br class="calibre2"/>
    </div>

    <h3 class="calibre12">诗<br class="calibre2"/></h3>

    <div class="calibre2">
      <br class="calibre2"/>
    </div>

    <div class="calibre2">
      <br class="calibre2"/>
    </div>

    <h4 id="sigil_toc_id_40" class="calibre6">哭范爱农</h4>

    <div class="calibre2">
      <br class="calibre2"/>
    </div>

    <div class="calibre2">
      把酒论天下，先生小酒人；
    </div>

    <div class="calibre2">
      大圜犹酩酊，微醉合沉沦；
    </div>

    <div class="calibre2">
      出谷无穷夜，新宫自在春；
    </div>

    <div class="calibre2">
      旧朋云散尽，余亦等轻尘！
    </div>

    <div class="calibre2">
      <br class="calibre2"/>
    </div>

    <div class="calibre16">
      （一九一二年。）
    </div>

    <div class="calibre2">
      <br class="calibre2"/>
    </div>

    <div class="calibre2">
      <br class="calibre2"/>
    </div>

    <h4 id="sigil_toc_id_41" class="calibre6">送O.E.君携兰归国</h4>

    <div class="calibre2">
      <br class="calibre2"/>
    </div>

    <div class="calibre2">
      椒焚桂折佳人老，独托幽岩展素心，
    </div>

    <div class="calibre2">
      岂惜芳馨遗远者，故乡如醉有荆榛。
    </div>

    <div class="calibre2">
      <br class="calibre2"/>
    </div>

    <div class="calibre2">
      <br class="calibre2"/>
    </div>

    <div class="calibre2">
      <br class="calibre2"/>
    </div>

    <h4 id="sigil_toc_id_42" class="calibre6">无题</h4>

    <div class="calibre2">
      <br class="calibre2"/>
    </div>

    <div class="calibre2">
      大野多钩棘，长天列战云；
    </div>

    <div class="calibre2">
      几家春袅袅，万籁静愔愔；
    </div>

    <div class="calibre2">
      下土惟秦醉，中流辍越吟；
    </div>

    <div class="calibre2">
      风波一浩荡，花树已萧森。
    </div>

    <div class="calibre2">
      <br class="calibre2"/>
    </div>

    <div class="calibre16">
      三月
    </div>

    <div class="calibre2">
      <br class="calibre2"/>
    </div>

    <div class="calibre2">
      <br class="calibre2"/>
    </div>

    <div class="calibre2">
      <br class="calibre2"/>
    </div>

    <h4 id="sigil_toc_id_43" class="calibre6">赠日本歌人</h4>

    <div class="calibre2">
      <br class="calibre2"/>
    </div>

    <div class="calibre2">
      春江好景依然在，远国征人此际行，
    </div>

    <div class="calibre2">
      莫向遥天望歌舞，西游演了是封神。
    </div>

    <div class="calibre2">
      <br class="calibre2"/>
    </div>

    <div class="calibre2">
      <br class="calibre2"/>
    </div>

    <div class="calibre2">
      <br class="calibre2"/>
    </div>

    <h4 id="sigil_toc_id_44" class="calibre6">湘灵歌</h4>

    <div class="calibre2">
      <br class="calibre2"/>
    </div>

    <div class="calibre2">
      昔闻湘水碧如染，今闻湘水胭脂痕，
    </div>

    <div class="calibre2">
      湘灵妆成照湘水，皎如皓月窥彤云，
    </div>

    <div class="calibre2">
      高丘寂寞竦中夜，芳荃零落无余春，
    </div>

    <div class="calibre2">
      鼓完瑶瑟人不闻，太平成象盈秋门。
    </div>

    <div class="calibre2">
      <br class="calibre2"/>
    </div>

    <div class="calibre2">
      <br class="calibre2"/>
    </div>

    <div class="calibre2">
      <br class="calibre2"/>
    </div>

    <h4 id="sigil_toc_id_45" class="calibre6">自嘲</h4>

    <div class="calibre2">
      <br class="calibre2"/>
    </div>

    <div class="calibre2">
      运交华盖欲何求，未敢翻身已碰头，
    </div>

    <div class="calibre2">
      破帽遮颜过闹市，漏船载酒泛中流，
    </div>

    <div class="calibre2">
      横眉冷对千夫指，俯首甘为孺子牛，
    </div>

    <div class="calibre2">
      躲进小楼成一统，管它冬夏与春秋。
    </div>

    <div class="calibre2">
      <br class="calibre2"/>
    </div>

    <div class="calibre2">
      <br class="calibre2"/>
    </div>

    <div class="calibre2">
      <br class="calibre2"/>
    </div>

    <h4 id="sigil_toc_id_46" class="calibre6">无题</h4>

    <div class="calibre2">
      <br class="calibre2"/>
    </div>

    <div class="calibre2">
      洞庭木落楚天高，眉黛猩红涴战袍，
    </div>

    <div class="calibre2">
      泽畔有人吟不得，秋波渺渺失离骚。
    </div>

    <div class="calibre2">
      <br class="calibre2"/>
    </div>

    <div class="calibre2">
      <br class="calibre2"/>
    </div>

    <div class="calibre2">
      <br class="calibre2"/>
    </div>

    <h4 id="sigil_toc_id_47" class="calibre6">二十二年元旦</h4>

    <div class="calibre2">
      <br class="calibre2"/>
    </div>

    <div class="calibre2">
      云封高岫护将军，霆击寒村灭下民，
    </div>

    <div class="calibre2">
      到底不如租界好，打牌声里又新春。
    </div>

    <div class="calibre2">
      <br class="calibre2"/>
    </div>

    <div class="calibre2">
      <br class="calibre2"/>
    </div>

    <div class="calibre2">
      <br class="calibre2"/>
    </div>

    <h4 id="sigil_toc_id_48" class="calibre6">题彷徨</h4>

    <div class="calibre2">
      <br class="calibre2"/>
    </div>

    <div class="calibre2">
      寂寞新文苑，平安旧战场，
    </div>

    <div class="calibre2">
      两间余一卒，荷戟独彷徨。
    </div>

    <div class="calibre2">
      <br class="calibre2"/>
    </div>

    <div class="calibre2">
      <br class="calibre2"/>
    </div>

    <div class="calibre2">
      <br class="calibre2"/>
    </div>

    <h4 id="sigil_toc_id_49" class="calibre6">题三义塔三义塔者，中国上海闸北三义里遗鸠埋骨之塔也，在日本，农人共建之。</h4>

    <div class="calibre2">
      <br class="calibre2"/>
    </div>

    <div class="calibre2">
      奔霆飞熛歼人子，败井颓垣剩饿鸠。
    </div>

    <div class="calibre2">
      偶值大心离火宅，终遗高塔念瀛洲。
    </div>

    <div class="calibre2">
      精禽梦觉仍衔石，斗士诚坚共抗流。
    </div>

    <div class="calibre2">
      度尽劫波兄弟在，相逢一笑泯恩仇。
    </div>

    <div class="calibre2">
      <br class="calibre2"/>
    </div>

    <div class="calibre2">
      <br class="calibre2"/>
    </div>

    <div class="calibre2">
      <br class="calibre2"/>
    </div>

    <h4 id="sigil_toc_id_50" class="calibre6">悼丁君</h4>

    <div class="calibre2">
      <br class="calibre2"/>
    </div>

    <div class="calibre2">
      如磐夜气压重楼，剪柳春风导九秋，
    </div>

    <div class="calibre2">
      瑶瑟凝尘清怨绝，可怜无女耀高丘。
    </div>

    <div class="calibre2">
      <br class="calibre2"/>
    </div>

    <div class="calibre2">
      <br class="calibre2"/>
    </div>

    <div class="calibre2">
      <br class="calibre2"/>
    </div>

    <h4 id="sigil_toc_id_51" class="calibre6">赠人</h4>

    <div class="calibre2">
      <br class="calibre2"/>
    </div>

    <div class="calibre2">
      明眸越女罢晨装，荇水荷风是旧乡，
    </div>

    <div class="calibre2">
      唱尽新词欢不见，旱云如火扑晴江。
    </div>

    <div class="calibre2">
      <br class="calibre2"/>
    </div>

    <div class="calibre2">
      其二
    </div>

    <div class="calibre2">
      <br class="calibre2"/>
    </div>

    <div class="calibre2">
      秦女端容理玉筝，梁尘踊跃夜风轻，
    </div>

    <div class="calibre2">
      须臾响急冰弦绝，但见奔星劲有声。
    </div>

    <div class="calibre2">
      <br class="calibre2"/>
    </div>

    <div class="calibre2">
      <br class="calibre2"/>
    </div>

    <div class="calibre2">
      <br class="calibre2"/>
    </div>

    <h4 id="sigil_toc_id_52" class="calibre6">阻郁达夫移家杭州</h4>

    <div class="calibre2">
      <br class="calibre2"/>
    </div>

    <div class="calibre2">
      钱王登假仍如在，伍相随波不可寻，
    </div>

    <div class="calibre2">
      平楚日和憎健翮，小山香满蔽高岑，
    </div>

    <div class="calibre2">
      坟坛冷落将军岳，梅鹤凄凉处士林，
    </div>

    <div class="calibre2">
      何似举家游旷远，风波浩荡足行吟。
    </div>
  </div>
</body></html>
